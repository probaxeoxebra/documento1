# Documento 1

Este é o primeiro documento para describir a xeración de documentación en GitHub con base en Markdown.

En toda carpeta dun repositorio (polo xeral de programas) en GitHub, pode haber un ficheiro denominado README.md onde o autor describe os programas e outras informacións. O nome do ficheiro acaba en .md, que indica que está en formato Markdown.

## Formato Markdown

O formato Markdown é unha linguaxe de marcas. Html é outra linguaxe que se utiliza para as páxinas webs. Markdown está enfocado a facer publicacións de tal xeito que sexa facilmente lexible no momento de creala e despois cando se xenere a saída. Ademais ten a característica de lixeira, o cal implica que ten poucas opcións de formateado.

[Markdown](http://daringfireball.net/projects/markdown/) foi creado John Gruber no 2004 e considérase a definición oficial.

Con frecuencia podemos atopar que hai moitas "versións" de Markdown, máis ben pequenas diferencias en relación á definición de Gruber. En consecuencia hai que utilizar a que entenda o teu sistema. GitHub utiliza o programa kramdown que ten documentación en [Quick Reference](https://kramdown.gettalong.org/quickref.html).

A documentación oficial de GitHub de Markdown é [Writing on GitHub](https://help.github.com/categories/writing-on-github/).

## Estrutura dun documento

A estrutura clásica dun documento é:

* Portada.
* Limiar.
* Índice.
* Introdución.
* Primer capítulo.

...

* Último capítulo.

Portada
: Nun sistema dixital podemos prescindir de ter portada.
Limiar, índice e introdución
: Poderíanse fusionar nun único ficheiro. As veces a unha pequena introdución segue o índice do documento.
Capítulo
: Os diferentes capítulos irán en ficheiros distintos. En funcin da complexidade dos capítulos, a súa vez poderíanse dividir en varios ficheiros e así sucesivamente.




